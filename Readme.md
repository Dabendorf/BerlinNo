Obs: denne listen her er under oppbygging og endrer seg på tilfeldige tidspunkter. Kanskje ikke tilfeldig, den endrer seg nøyaktig når en viss person spontant kommer på idéer.

## Ting å gjøre i Berlin
* Litt overraskende anbefaling i begynnelsen: Nabobyen til Berlin, Potsdam er mye penere enn Berlin. Den kan nås med S7 på 25min og er stedet der de tyske kongene bodde over mange hundre år. Hver gang det ble en ny konge bygget den nye kongen et slott til. Ekstremt mange fine slott og fin gamleby. Spesielt slottet Sanssouci absolutt verdt å se, ingen turister drar dit fordi "det er en annen by", selv om det er så kort vei. Husk at ABC-billett trengs.
* Müggelsee: Berlins største innsjø litt på utkant, mange fine skoger og strender for å slappe av, og så noen ferger over sjøen som ingen vet om at de er del av kollektivtrafikkbilletten; er i bydelen Köpenick som har et slott som ingen turist vet om
* U-Bahnhof Museumsinsel: nerdete forslag. Siden ALLE turister går forbi Museumsinsel, bruk 2min til å gå ned til den nye t-bane-stasjonen, du vil ikke angre; ellers er vel selveste Museumsinsel en plass med en haug med museer og nydelig gammel arkitektur
* Jeg er ikke en stor venn av City West / Kudamm og er overbevist at dette kun er et sted for rik folk som blir overbevist av gamle West-Berliner at dette er stedet å være. Om du likevel stikker forbi der uten noe særlig grunn, så anbefaler jeg sterkt å se på Tysklands morsommste klokke, "Uhr der fließenden Zeit" i Europacentre som er en gigantisk hydraulisk klokke som viser tid basert på flytende vann. Dette har fascinert meg både som barn og voksen. Spesielt gøy når det blir ny time. https://www.youtube.com/watch?v=6p7Fad-gNCc
* Regjeringskvartalet og Alexanderplatz: den mest turistiske plassen som finnes, men det er vel opplagd at man må se på det. Start ved Alexanderplatz, gå ned "Unter den Linden" forbi det stygget Byslottet, Museumsøyen, Universitetet, Brandenburger Tor, Riksdagen helt til hovedtogstasjonen (Berlin Hauptbahnhof). Hele turen er kan gjennomføres med t-banelinje 5, men helt ærlig, det anbefales å gå, man går forbi mange spennende ting, men går vel også med turiststrømmen

### Museer
* Spionagemuseum (Potsdamer/Leipziger Platz) = et museum om den kalde krigen og hvordan de spionerte på tvers av Tyskland der, ekstremt læringsrikt; kan være litt full på populære tidspunkter
* Technisches Museum = veldig nerdete, men Europas største teknikkmuseum, man kan tilbringe flere dager der, er del av tidlige bygninger av Anhalter Bahnhof, en av Europas største togstasjoner noensinne
* DDR-Museum: Overraskende mange turister der, men selv folk som er født i Øst er veldig begeistret hvor godt den viser livet i Øst
* Berliner Unterwelten: For de som liker eventyr og ikke har klaustrofobi. Berlin har tusenvis av ubrukte tunneler fra alle slags tidepoker. Berliner Unterwelten tilbyr turer i forlate tunneler og forteller historiene om disse, uansett om det er Nazid, kald krig eller hva som helst. Alltid booket ut langt på forhånd, men man kan være heldig. https://www.berliner-unterwelten.de/en/index.html; jeg har deltatt i tre av dem, tur 3 "Bunkers and Subways" er alltid fantastisk.
* Museumsinsel: obviously

### Touristuff
* Utsikt: De som er lei Fernsehturm, men ønsker seg en fin utsikt kan dra til Siegessäule eller Reichstagskuppel. Førstnevnte er en høy søyle som er pent å se på og der man må ta trapper opp selv, men det er absolutt verdt det. Utsikt over hele Tiergarten og halve Berlin, ikke mange turister. Inngangsbilletten (3 EUR) kan kun kjøpes kontakt, velkommen i Tyskland. Den andre, Reichstagskuppel er taket av det tyske parlamentet. Få vet at man kan gå opp dit og se på utsikten over hele regjeringskvartalet. Obs: påmelding trengs så det vet på forhånd om "ond folk" besøker det tyske parlamentet.

### Mat
Siden denne guiden er rettet mot norsk publikum som ikke er vant god mat må det også snakkes om mat her. Mat på kontinentet kan faktisk spises
* Döner (en bra kebab): Berlin er stedet der dette ble oppfunnet fra den tyrkiske communityen på 50-tallet. Hver gate har minst 3 kebabsjapper og hver eneste av dem selger bedre kebab enn hvert stedet i hele Norge. Jo lengre man kommer ut av Berlin, jo dårligere blir den.
* Currywurst: Tyskland er kjent for pølser, men den smaker vel bedre i Berlin, ikke sant? Berlinfolk elsker å lure folk i tanken at det finnes en Vest- og en Østversjon. Dette er ikke sant. Men Currywurst er rett og slett den beste pølsen på planeten likevel
* Eisbecher: Veldig kjent over hele kontinentaleuropa, men nesten ukjent i Norge selv om nordmenn spiser 3 kilo is per dag. En Eisbecher er en nydelig skål med is, frukt og saus i alle variasjoner som hever smaksopplevelsen av is 5 nivåer over softis og kroneis.
* Berlinerboller er oppfunnet i Berlin og heter Pfannkuchen, folkens. Bare folk utenfor Berlin er så frekt å kalle dem for Berlinerboller.
* Berlin er kanskje det beste stedet på planeten for vegan folk. Hele sentrum er full med restauranter fra hele verden som selger vegansk mat og hver av dem er nydelig
* De som elsker å spise dårlig overpriset mat kan besøke "Den nordiske ambassaden". De har et gjesthus med navn "felleshus" og selger overpriset norsk, dansk, svensk, islandsk og finsk mat der.
* Kaker: Mohnkuchen, Bienenstich, Jordbærkake, Eierschecke

## Ting å gjøre rundt Berlin
* Dabendorf: obviously, den beste byen i hele verden
* Wünsdorf: Bunkerby fra 3 generasjoner, var både hovedsentral for militæret i 1. og 2. verdenskrig og av sovjetiske styrker i Øst-Tyskland, mye historie, mange turer, kan nås med tog fra Berlin; trenger litt planlegging, siden visningsdager er ganske tilfeldige
* Spreewald: Hjem til tidens beste agurker, Spreewaldgurken, nydelig område med masse aktiviteter, båtturer og sånt

## Byer å reise til som neste by i nærheten
* Dresden: Tysklands peneste by med en ekstremt nydelig gammelby (gjenoppbygget etter 1945), mange slott; i nærheten finner man også Schlotz Moritzburg der "Tre nøtter til Askepott" ble filmet. Slottet kan besøkes, har museum og man kan gifte seg der (5 år ventetid, et langsiktig prosjekt)
* Elbsandsteingebirge: Fjellene mellom Tyskland og Tsjekkia, hovedtogvei mellom Dresden og Prag, masse nydelige bygder, fine enkle turer i fint område; spesielt Festung Königstein er en nydelig festning å besøke
* Erzgebirge: De andre fjellene mellom Tyskland og Tsjekkia, dårligere tilgjenglig med kollektiv, men mulig, har supernydelige julemarkeder og stemning i juletiden
* Prag (overraskende anbefaling, men alt er så nært med tog på kontinentet): bare 2 timer fra Dresden, tog annenhver time fra Berlin, veldig nydelig by, dessverre overcrowded av turister
* Leipzig: fin by, et tog per time, 2 timer fra Berlin
* Lübeck: ikke i nærheten av Berlin, men om man kommer fra retning nord kan man stoppe der, en time fra Hamburg. Tidligere hovedstad til Hansaforbundet, hele byen ser ut som en gigantisk versjon av Bryggen

## Kollektivtrafikk
* All kollektivtrafikk i Berlin er rød, gull eller rødgull. T-banestasjonene er markert med blå U eller grønn S. All kollektivtrafikk i Berlinområdet tilhører sammen, det er nesten umulig å gå på et tog der billeten ikke er gyldig (med mindre man i et uhell setter seg inn i et fjerntog, fjerntog er hvite med rød stripe)
* Det er tre tarifsoner. Berlin er sone A og B, flyplassen og Potsdam er sone C. Det er vanlig turistfelle å bare kjøpe AB på flyplassen for å så betalte straff. Så kjøp ABC-billett.
